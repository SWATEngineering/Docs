#import "../functions.typ": glossary, team

= Modello di sviluppo
Il team ha deciso di adottare il modello di sviluppo agile Scrum come approccio principale per la gestione e lo sviluppo del progetto. Tale metodologia promuove un'approccio adattativo, permettendo l'evoluzione dei requisiti e una ridefinizione costante del perimetro del progetto. Il modello assicura anche _feedback_ regolari, consentendo adattamenti rapidi, riducendo gli sprechi e garantendo la soddisfazione degli obiettivi individuati dalla Proponente a ogni iterazione.
Il framework Scrum si basa su principi fondamentali che riflettono la filosofia di lavoro del team. Attualmente, molte delle pratiche proprie di Scrum sono già in atto e vengono applicate quotidianamente nello svolgimento delle attività del progetto.

== Pratiche Attualmente Implementate
=== Iterazioni
- *Sprint*: Durante questo periodo, il team pianifica, sviluppa, testa e completa una quantità concordata di lavoro, consegnando un risultato tangibile alla fine di ogni Sprint. Questa lunghezza di tempo è stata considerata ottimale per completare le attività previste per lo Sprint, offrendo un equilibrio tra un periodo abbastanza breve da mantenere un allineamento frequente con la Proponente, e un periodo sufficientemente lungo da permettere lo sviluppo di un incremento di lavoro utilizzabile.

=== Eventi
- *Sprint Planning*: durante questa fase, il team identifica gli #glossary("item") del #glossary("Product Backlog") che si impegna a completare, tenendo conto della capacità e delle risorse disponibili. Questi elementi vengono successivamente aggiunti allo #glossary("Sprint Backlog"), una lista collaborativamente creata dal team, che contiene le attività lavorative relative allo sprint. Queste attività diventano le issue del nostro  #glossary("ITS"). In seguito, il team si dedica alla stima delle issue, valutandone sia l'aspetto temporale che la difficoltà;
- *Daily Scrum Meeting*: di breve durata, si aggira attorno ai i 15 minuti, e coinvolge tutto il team. Durante questo incontro, i membri del team esaminano lo stato di avanzamento del lavoro, discutendo di ciò che è stato completato dall'ultimo meeting, cosa verrà affrontato entro il prossimo, e se ci sono eventuali ostacoli che potrebbero impattare il lavoro;
- *#glossary("Sprint Review")*: incontro chiave nel framework Scrum che si tiene alla fine di ogni Sprint. Questo incontro si focalizza sull'esame del lavoro completato e sulla raccolta dei feedback.  La presenza attiva della Proponente è di importanza cruciale in questo contesto, poiché contribuisce in modo significativo a garantire una comprensione accurata degli obiettivi raggiunti e a facilitare una comunicazione diretta e fruttuosa con il team. Ciò consente un allineamento più preciso sulle sue aspettative;
- *#glossary("Sprint Retrospective")*: incontro chiave nel framework Scrum che si tiene alla fine di ogni Sprint. In questo momento dedicato, il team riflette sullo sprint appena concluso e identifica possibili miglioramenti. Durante questa riunione, i membri del team esaminano ciò che è andato bene e ciò che ha margine di miglioramento, studiando le possibili soluzioni.
Non ci si concetra sul prodotto ma piuttosto sul _way of working_. 

== Vantaggi nell'Adozione di Scrum
L'approccio Scrum offre numerosi vantaggi che il team ritiene fondamentali per il successo del progetto:

- *Adattabilità*: la natura incrementale di Scrum consente di adattarsi a cambiamenti e requisiti emergenti in modo tempestivo;
- *Trasparenza e comunicazione*: le pratiche di Scrum promuovono la trasparenza, migliorando la comunicazione interna ed esterna;
- *Consegna incrementale*: i rilasci frequenti consentono alla Proponente di visionare il prodotto in via di sviluppo e fornire _feedback_ tempestivi.
