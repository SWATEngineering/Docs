= Modello di sviluppo
Il team ha deciso di adottare il modello di sviluppo agile Scrum come approccio principale per la gestione e lo sviluppo del progetto. Tale metodologia promuove un'approccio adattativo, permettendo l'evoluzione dei requisiti e una ridefinizione costante del perimetro del progetto. Il modello assicura anche _feedback_ regolari, consentendo adattamenti rapidi, riducendo gli sprechi e garantendo la soddisfazione degli obiettivi individuati dalla Proponente a ogni iterazione.
Il _framework_ Scrum si basa su principi fondamentali che riflettono la filosofia di lavoro del team. Attualmente, molte delle pratiche proprie di Scrum sono già in atto e vengono applicate quotidianamente nello svolgimento delle attività del progetto.

== Pratiche Attualmente Implementate
=== Iterazioni
- *Sprint*: ha una durata di due settimane. Durante questo periodo, il team pianifica, sviluppa, testa e completa una quantità concordata di lavoro, consegnando un risultato tangibile alla fine di ogni Sprint. Questa lunghezza di tempo è stata considerata ottimale per completare le attività previste per lo Sprint, offrendo un equilibrio tra un periodo abbastanza breve da mantenere un ritmo costante e un periodo sufficientemente lungo da permettere lo sviluppo di un incremento di lavoro utilizzabile.

=== Eventi
- *Sprint Planning*: il team identifica gli item del Product Backlog che può impegnarsi a completare, tenendo conto della capacità e delle risorse disponibili. Questi item diventano lo Sprint Backlog, che è una lista collaborativamente creata da tutto il team e include le _User Story_ o gli item di lavoro selezionati, suddivisi in attività più specifiche o _issue_. Inoltre, il team si concentra sulla stima delle _issue_, determinando quanto tempo e sforzo ciascuna richiederà;
- *Daily Scrum Meeting*: si svolge brevemente, di solito entro i 15 minuti, e coinvolge tutto il team. Durante questo incontro, i membri del team esaminano lo stato di avanzamento del lavoro, discutendo di ciò che è stato completato dall'ultimo meeting, cosa verrà affrontato entro il prossimo, e se ci sono eventuali ostacoli che potrebbero impattare il lavoro;
- *Sprint Retrospective*: incontro chiave nel framework Scrum che avviene alla fine di ogni Sprint. È un momento dedicato al team per riflettere sullo sprint appena concluso e identificare possibili miglioramenti. Durante questa riunione, i membri del team esaminano ciò che è andato bene, ciò che è andato meno bene e le possibili aree di miglioramento. Coinvolgendo la Proponente in questa fase, il team può anche ottenere un _feedback_ diretto sulla qualità del lavoro svolto e sul soddisfacimento dei requisiti stabiliti, consentendo un allineamento più diretto con le aspettative del cliente.

== Vantaggi nell'Adozione di Scrum
L'approccio Scrum offre numerosi vantaggi che il team ritiene fondamentali per il successo del progetto:

- *Adattabilità*: la natura incrementale di Scrum consente di adattarsi a cambiamenti e requisiti emergenti in modo tempestivo;
- *Trasparenza e comunicazione*: le pratiche di Scrum promuovono la trasparenza, migliorando la comunicazione interna ed esterna;
- *Consegna incrementale*: i rilasci frequenti consentono alla Proponente di visionare il prodotto in via di sviluppo e fornire _feedback_ tempestivi.
