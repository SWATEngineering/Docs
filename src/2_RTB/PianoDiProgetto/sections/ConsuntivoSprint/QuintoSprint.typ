#import "../../const.typ": Re_cost, Am_cost, An_cost, Ve_cost, Pr_cost, Pt_cost
#import "../../functions.typ": rendicontazioneOreAPosteriori, rendicontazioneCostiAPosteriori, glossary


== Quinto #glossary[sprint]
#rendicontazioneOreAPosteriori(sprintNumber: "05")

#rendicontazioneCostiAPosteriori(sprintNumber: "05")

=== Analisi a posteriori

Il consuntivo delinea un ritmo di lavoro stabile e simile a quanto preventivato, seppur il numero di ore effettive è leggermente calante rispetto agli #glossary[sprint] precedenti. Ciò è da attribuire sostanzialmente al periodo di festività e all'inizio della preparazione per la sessione di esami che riveste gli #glossary[sprint] 5 e 6. Da notare come le ore da Verificatore abbiano iniziato ad incrementare, in allineamento con gli obiettivi dello #glossary[sprint] che includono una revisione in stile "walkthrough" dell'_Analisi dei Requisiti_. Ormai è ancora più evidente come le ore da Amministratore predisposte inizialmente siano del tutto insufficienti a coprire le esigenze di sviluppo della documentazione del team allo stadio attuale, motivo per cui si è deciso di modificare il preventivo iniziale per accomodare un maggior numero di ore dedicate a tale ruolo. Si è anche notato che i preventivi realizzati all'inizio di ogni #glossary[sprint] dal Responsabile sono estremamente diversi rispetto a quelli realizzati come parte della pianificazione a lungo termine inclusa nel _Piano di Progetto_ a partire dallo #glossary[sprint] 2. Di conseguenza, il team ha deciso di rimuovere la pianificazione a lungo termine e sostituirla con una pianificazione a breve termine (2 #glossary[sprint] in avanti), oltre ad aggiungere pianificazione e preventivo per le tre #glossary[milestone] principali (le revisioni #glossary[RTB], #glossary[PB] e #glossary[CA]).

Visto il periodo di interesse, non ci sorprende che i rischi emersi siano: RC1 o "Mancata organizzazione della comunicazione interna" e RP4 o "Impegni universitari". Per quanto riguarda RC1, non è stato gestito in maniera efficacie, in quanto sono venute meno le varie misure preventive atte ad evitarne la manifestazione e limitarne gli effetti:
  - I canali di comunicazione utilizzati solitamente per mettere in evidenza e risolvere dubbi in modo tempestivo sono stati utilizzati meno di frequente e in modo meno collaborativo;
  - L'Ordine del giorno non è stato realizzato in quanto non è stato svolto un incontro interno al termine dello #glossary[sprint] vista la mancanza di disponibilità di vari componenti del team negli ultimi giorni dell'anno;
    - Gli #glossary["Stand-up meeting"] si sono decisamente rivelati una delle misure efficaci nel prevenire un disallineamento delle priorità dei componenti, tuttavia non è stato possibile effettuarli nel periodo appena trascorso vista l'interruzione delle lezioni e la conseguente mancata possibilità di poter interagire dal vivo.

In altre parole, non è stata l'inadeguatezza delle misure preventive a determinare la manifestazione del rischio quanto la loro mancata applicazione. In ogni caso, si è discusso di misure ulteriori da predisporre nei casi in cui non ci sia sufficiente comunicazione e collaborazione all'interno del team, quali #glossary["Stand-up meeting"] giornalieri, anche da remoto ed eventuali meeting di emergenza, con la possibilità di abbassare il quorum  a 3/6 persone in caso di necessità.
